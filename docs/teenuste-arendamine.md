---
title: Andmeteenuste arendamine ja registreerimine
---

Andmevahetus X-teel toimub andmeteenuste kaudu. Andmeteenuste realiseerimine on liikmete (andmeteenuse osutajate) õigus ja kohustus. Andmeteenuseta ei ole võimalik X-teel andmeid/sõnumeid vahetada.

X-tee keskus reguleerib vaid andmeteenuste vormi ja andmeteenuste kohta info esitamist. X-tee keskus ei reguleeri vähemalgi määral andmeteenuste sisu.

Andmeteenuste arendamiseks vajaliku info leiab [siit](https://www.ria.ee/ee/x-tee-teenuste-arendamine.html). 

Kõik X-teel osutatavad andmeteenused peavad olema kirjeldatud [RIHA kataloogis](https://www.riha.ee/) koos X-tee keskuse nõuetele vastava ning aja- ja asjakohase andmeteenuse kirjeldusega, sealhulgas sisaldama infot andmeteenuse kasutamiseks vajaliku turvataseme kohta, arvestades andmeteenuses sisalduvate andmete koosseisu ja andmeteenuse iseloomu. Andmeteenuste RIHAs kirjeldamise eeldus on, et teenust osutav süsteem (andmekogu, infosüsteem ja/või nende X-tee alamsüsteem) on RIHAs registreeritud (vt ka ptk 4).

![X-tee andmeteenuste info RIHAs](https://moodle.ria.ee/pluginfile.php/596/mod_page/content/189/juhisest%20115%20liitumise%20skeem%204.png)

**Joonis 3**. X-tee andmeteenuse info kajastamine RIHAs.

Kõik X-teel osutatavad andmeteenused peavad olema kasutatavad X-tee testkeskkonnas.

**Erisused arendus- ja testkeskkonnas:** arenduskeskkonnas andmeteenustele X-tee keskus kontrolle ei rakenda.
