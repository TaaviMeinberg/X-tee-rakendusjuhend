---
title: Andmeteenuste osutamine ja kasutamine
---

Andmeteenuse osutamise ja kasutamise kokkulepete sõlmimine on X-tee liikmete vaheline tegevus, mida X-tee keskus reguleerib minimaalselt.

RIA soovitab andmeteenuse osutamise ja kasutamise kokkulepete sõlmimisel järgida sellist tegevuste järjekorda:

1. ärivajaduse analüüs
1. sobiva olemasoleva andmeteenuse tuvastamine (nt läbirääkimiste käigus)
1. andmeteenuse puudumise korral selle arendamine ja registreerimine RIHAs (vt punkt 4 ja 5) 
1. läbirääkimised andmeteenuse osutaja ja kasutaja vahel, mille käigus muuhulgas veendutakse andmeteenuse kasutaja X-tee alamsüsteemi piisavas turvatasemes
1. andmeteenuse kasutamise kokkuleppe sõlmimine
1. andmeteenuse kasutajale vastava teenuse pääsuõiguse andmine andmeteenuse osutaja turvaserveris (vastavalt andmeteenuse kasutamise kokkuleppele). Info pääsuõiguse andmiseks leitav [kasutusjuhenditest](http://x-road.eu/docs/x-road_v6_security_server_user_guide.pdf) (7. Access Rights)
1. andmeteenuse osutamine ja kasutamine vastavalt andmeteenuse kasutamise kokkuleppele.

**Erisused arendus- ja testkeskkonnas:** andmeteenuste osutamist ja kasutamist X-tee keskus ei reguleeri.
